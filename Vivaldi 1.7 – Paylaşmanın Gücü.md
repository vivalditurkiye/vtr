![vivaldi 1.7](http://res.cloudinary.com/vivaldi/image/upload/v1486448812/V1.7_us2ahi.png#full-width)

**OSLO, Norveç – 8 Şubat 2017 –**

**Özellik zengini çağdaş tarayıcı Vivaldi, dahili ekran yakalama özelliği, gelişmiş sekme ses kontrolleri ve ek bir çok geliştirme ile bugün yeni sürümü 1.7’yi yayınlıyor.**

#### [Vivaldi’yi İndirin.](https://vivaldi.com/)

%%%

### Dahili ekran yakalama ile anı yakalayın

Ekran görüntüleri önemli bir iletişim aracı haline geldi ve Vivaldi, doğrudan tarayıcı penceresinden, ekran görüntüsü almayı kolaylaştırıyor. Yeni ekran görüntüsü alma özelliği kullanıcıya gezindiği web sayfasının tam veya görünen alanının görüntüsünü kaydetme ve paylaşma olanağı sağlıyor. Ayrıca tarayıcının kullanıcı arayüzü dahil seçilen bir alanın ekran görüntüsünü almaya da izin veriyor.

Vivaldi’de ekran görüntüsü alabilmenin bir yolu, pencerenin sağ alt tarafında bulunan kamera simgesi kullanmak. Simge tıklandığında ufak bir pencere açılır ve tüm sayfayı ya da belirli bir alanı seçmenizi sağlayan seçenekleri gösterir. Bu işleve, Araçlar menüsünden, klavye kısayollarından ve hızlı komutlardan da erişilebilir.

![Ekran Yakalama](http://res.cloudinary.com/vivaldi/image/upload/v1486448897/yakala1_nlqsd4.png#full-width)

Ekran yakalama özelliğine diğer bir ek ise Notlar panelinde bulunmakta. Yan panelde yerleşik olarak bulunan Notlar, kullanıcılara web sayfalarına notlar eklemesine ve kayıtlarına ekran görüntüleri eklemesine imkan sağlamakta. Şimdi ise web sayfalarından seçtiğiniz bir alanın görüntüsünü alabilir ve Notlara ekleyebilirsiniz.

 “_Bugün, ekran görüntüleri yazılı iletişiminin yerini alıyor,_” diyor Vivaldi Technologies Ceo’su Jon von Tetzchner. “_Ekrandaki ilgi çekici bir şeyi paylaşmak için bağlantısını göndermek ya da uzun uğraşlar vererek ekran görüntüsü çekme, kaydetme ve düzenleme yapmak yerine, Vivaldi kullanıcıları farklı şekillerde çalışabilecekleri çok güçlü ve etkili bir araca sahipler._”

![Notlara Ekle](http://res.cloudinary.com/vivaldi/image/upload/v1486448897/yakala1_nlqsd4.png#full-width)


### Ekran görüntüsünü panoya kopyalama

![Panoya Kopyala](http://res.cloudinary.com/vivaldi/image/upload/v1486449134/panoya_v97rwd.png#full-width)

Ekran görüntüsünü JPEG ve PNG dosya biçimlerinde kaydedebilmeye ek olarak, Vivaldi yakalanan ekran görüntüsünü panoya da aktarabilir. Vivaldi kullanıcıları tarafından sıkça istenen bu özellik ekran görüntülerini sadece seçilen bir uygulamaya kolayca yapıştırarak paylaşılmasını sağlamaktadır.

### Klavye tutkunları için birçok seçenek

![Klavye](http://res.cloudinary.com/vivaldi/image/upload/v1486449200/klavye_xje8bv.png#full-width)

Vivaldi tarayıcı sahip olduğu özelliklere erişebilmeleri için kullanıcılara birden fazla yol sunmakta ve  ekran görüntüleri de bir istisna değil. Son sürüm, klavye kısayolu atanmasına ya da hızlı komutların kullanılmasına imkan sağlamaktadır. Kullanıcıların tercih ettikleri tuş kombinasyonlarını Klavye Ayarlarından istedikleri şekilde atanabilir.

Ekran yakalama aracına erişmenin diğer bir yolu ise **F2/⌘E** ile hızlı komutlardan “**Çek**” yazmak. Komutların bulunduğu açılır listede sayfanın tamamını ya da bir bölümünü çekme ya da panoya kopyala işlevleri listelenecek.

### Sekmeler için daha iyi ses kontrolleri

![Ses](http://res.cloudinary.com/vivaldi/image/upload/v1486449342/ses_pjhiif.png#full-width)

”**Kullanıcılar için Sessiz Sekmeler**” olarak adlandırılan Vivaldi’nin popüler ses kontrol ayrıca daha da geliştirildi. Bu özellik reklam, video ya da farklı medyalar oynatan sekmeleri belirlemeye ve istenmeyenleri tek bir tıklama ile basitçe kapatmaya yardımcı olur. Vivaldi, şimdi ses kaynağı olan sekmelere tek tek bakmaksızın, tüm sekmeleri tek bir tıklama ile sessize almaya olanak sağlıyor. Özellikle aynı anda birçok açık sekme ile gezinti yapan insanlara yardımcı olacaktır.

### Daha fazla seçim, daha fazla ayar
Son sürüm ayrıca aşağıdaki geliştirmeleri de içermekte:
*	Sabitlenmiş favori sekmelere daha çabuk erişim ve daha fazla anlık bildirim (ayarlanabilir arka plan sekme yüklemeleri).
*	Yerel macOS bildirimleri.
*	Ayarlanabilir üst düzey alan adı (.com, .jp, .ru, vb.) tamamlamaları.
*	Adres çubuğunda eklentiler için gizlenebilir alan.
*	Parola isteyen HTTP web sayfaları için ek uyarılar.


“_Eşsiz ve kusursuz gezinti deneyimi için kullanıcılarımıza güç vereceğimize inanıyoruz_” diyor Vivaldi Technologies Ceo’su Jon von Tetzchner. “_Gezinti serüveninizin her alanını geliştirmeyi amaçlıyoruz. Bu yıl oldukça heyecan verici aşamalar belirledik ve güçlü ve kullanıcı odaklı bir tarayıcı yapmaya devam edeceğiz._”

İyi eğlenceler diliyoruz!

#### Vivaldi Technologies Hakkında
Vivaldi Technologies, web kullanıcıları için ürünler ve hizmetler sunan çalışan sahipli bir şirkettir. Yaptığı her şeyde, Vivaldi kullanıcılarının önceliklerine inanır. Vivaldi'nin genel merkezi Oslo'da yerleşiktir ve aynı zamanda Reykjavik, Boston ve Palo Alto'da da ofisleri bulunmaktadır. Daha fazlası için : http://www.vivaldi.com/

**Basın Kitini İndirint (ZIP)**


**Not:** Bu sürümle ilgili tüm olumlu/olumsuz görüşlerinizi buradan yahut ** [Vivaldi Türkçe Forumları](https://vivaldi.net/forum/turkish)** üzerinden bizlere iletebilirsiniz.
